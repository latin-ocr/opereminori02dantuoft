282 LIBER PRIMUS.

quae sunt ad finem, ab ipso fine sumatur: nam alia erit ratio
incidendi lignum propter domum construendam, et alia pro-
pter navim. Illud igitur, si quid' est quod sit finis ultimus
civilitatis humani generis, erit hoc principium, per quod omnia,
quae inferius probanda sunt, erunt manifesta sufficienter. Esse
autem finem hujus civilitatis et illiuS, et non esse unum
omnium finem, arbitrari stultum est.

§ IV. Nunc autem videndum est, quid sit finis totius hu-
manae civilitatis: quo viso, plusquam dimidium laboris erit
transactum, juxta philosophum ad Nicomachum. Et ad eviden-
tiam ejus quod quaeritur, advertendum, quod quemadmodum
est finis aliquis ad quem natura producit pollicem, et alius
ah hoc ad quem manum totam, et rursus alius ab‘ utroque
ad quem brachium, aliusque ab omnihus ad quem totum ho· ¹
minem 3 sic alius est finis, ad quem singularem hominem, alius
ad quem ordinat domesticam communitatem, alius ad quem
viciniam, alius ad quem civitatem, et alius ad quem regnum:
et denique ultimUS, ad quem utiliter genus humanum, Deus
aeternus arte sua, quae natura est, in esse producit. Et hic
quaeritur tanquam principium inquisitionis directivum. Propter
quod sciendum prim0, quod Deus et natura nil otiosumfacit:
sed quicquid prodit in esse, est ad aliquam operationem. Mi-
nime enim essentia ulla creata ultimus finis est in intentione
creantis, in quantum creanS, sed propria essentiae operatio.
Unde est, quod non operatio propria propter essentiam, sed
haec propter illam habet ut sit. Est ergo aliqua propria ope-
ratio humanae universitatiS, ad quam ipsa universitas hominum
in tanta multitudine ordinatur: ad quam quidem operationem
nec homo unUS, nec domus una, nec vicinia, nec u'na civitas,
nec regnum particulare pertingere potest. Quae autem sit illa,
manifestum fiet, si ultimum de potentia totius humanitatis
appareat. Dico ergO, quod nulla vis a pluribus specie diversis
participata, ultimum est de potentia alicujus illorum. Quia cum
illud quod estultimvm tale, sit constitutivum speciei, seque·
retur, quod una essentia pluribus speciebus esset specificata;

 

